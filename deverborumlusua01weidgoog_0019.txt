15

 

¹ altero, qui praeter hunc in iis possit inesse, ne cogitet quidem

nisi coactus, Cogimur autem, ut duplicem triplicemve vim voca·

bula quaedam habere Sentiamus tum, cum verba alia ad alias ambi-

guae vocis notiones spectare intellegimus. Quod ut defendam

exemplo, iis Aristophanis versibus utar, in quibus ipsum illud

διώκεσθαι habetur. Ad Acharnenses igitur revertamur, cuius fa-

bulae antistropha quaedam sic incipit vs, 692:

692 ταῦτα πῶς εἰκότα, γέροντ’ ἀπολέσαι πολιὸν ἄνδρα περὶ κλεψύδραν,

695* πολλὰ δὴ ξυμπονήσαντα, καὶ θερμὸν ἀπομορξάμενον ἀνδρικὸν
ἱδρῶτα δὴ καὶ πολύν,

696 ἄνδρ’ ἀγαθὸν ὄντα Μαραθῶνι περὶ τήν mil-12³3 ἡ

698 εἶτα Μαραθῶνι μὲν ὅτ’ ἦμεν, ἐδιώκομεν·

700 νῦν δ’ ὐπ’ ἀνδρῶν πονηρῶν σφόδρα διωκόμεθα κᾷτα προς ἁλι-
σκόμεθα.

Numquis est igitur, qui in versu 698 duplicem sensum inesse
contendat, quod διώκομεν, ut diximus ante, in' ambiguis vocibus
“ annumeretur? Nemo certe quisquam. Num forte versus 700 du·-
plici modo est accipiendUS, an omnino potest de iudiciis non
intellegi? Ne id quidem. Quid igitur est, quo efficiatur, ut versus
698 et 700 non opponantur modo sibi, sed salse quodammodo et‘
acute mutatas senum. illorum vitae conditiones indicent? Non ¹
est mihi crede forma passiva, quae activae ἐδιώκομεν opponitur,
non praesens tempuS‚ quod praeterito, non voculis ὅτε et νῦν tanta
“ vis continetur -- sed unum illud verbum duplici sensu adhibitum
non modo Acharnensium quandam animorum acerbitatem prodit,
sed ingeniorum etiam testatur acumina. At ubi est ambiguitas illa,
quam his· quoque lusibus subesse dicebamus ⁴? In neutro versu, si
acu rem tangere velis et tamen mehercule in utroque! Nemo
enim est, qui διωκόμεθα illud aut legat aut percipiat auribuS, quin
diversae illius praecedentis verbi ἐδιώκομεν notionis meminerit. Quod
cum fit ——' haerent enim aliquantillum, quae mente comprehende-
bamus —— hunc eundem eiusdem verbi sensum ad versum poste-
riorem non pertinere praeter opinionem repente intellegimus, alte-
rum in verbo διωκόμεθα turpicula quadam fraude decepti anquiri-
mus, suspicamur, arripimus, iamiam scimus inesse. Quae etsi fiunt
celeriter nobisque aut insciis aut etiam invitis, fiunt tamen et
veluti titillando mentem nostram pertractant, quoad erumpat risus·
Qui quo vehementius gignitur et ociuS, eo celerius omnia illa, .

